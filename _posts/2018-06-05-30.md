---
title: 26. Прыстаўкі
layout: post
---


26.1. bo- паказвае на роднасць праз шлюб: patro — бацька, bopatro —
цесць, свёкар; patrino — маці, bopatrino — цешча, свякруха; filino
— дачка, bofilino — нявестка.

26.2. dis- паказвае на раздзяленне ці раз’яднанне: doni — даваць,
disdoni — раздаваць; jeti — кідаць; disĵeti — раскідаць; haki — сячы,
dishaki — рассячы. Можа выкарыстоўваюцца як самастойнае слова: disa —
раз’яднаны, disigi — раз’яднаць.

26.3. *ek-* паказвае на пачатак, вокамгненнасць ці аднаразовасць
дзеяння: *paroli* — *гаварыць, ekparoli *— *загаварыць; krii* —
*крычаць, ekkrii* — *ускрыкнуць; aŭdi* — *чуць, ekaŭdi* — *пачуць.*
Самастойна можа выкарыстоўвацца ў якасці выклічніка.

26.4. eks- мае значэнні «экс», «былы», «у адстаўцы»: eksministro —
экс-міністр, былы міністр; eksoficiro — былы афіцэр, афіцэр у
адстаўцы. Можа выкарыстоўвацца як самастойнае слова: eksa —
былы, адстаўны, eksigi — звальняць, eksiĝi — звальняцца.

26.5. fi- паказвае на пагарду, агіду, якія выкліканы адмоўнымі
якасцямі: homo — чалавек, fihomo — благі, гадкі чалавек;
aferisto — дзялок, fiaferisto — аферыст; odoro — пах, fiodoro —
смурод. Можа выкарыстоўвацца як самастойнае слова: fia — благі,
гадкі, паскудны, fiaĵo — брыдота, поскудзь, fiulo — нягоднік,
паскуднік.

26.6. ge- ужываецца для паказу асоб абодвух палоў: patro — бацька,
patrino — маці, gepatroj — бацькі; edzo — муж, edzino — жонка, geedzoj
— муж і жонка.

26.7. mal- паказвае на поўную супрацьлегласць: granda — вялікі,
malgranda — малы, маленькі; alta — высокі, malalta — нізкі; bona —
добры, malbona — дрэнны; dekstra — правы, maldekstra — левы. Можа
выкарыстоўвацца і як самастойнае слова: mala — супрацьлеглы, male —
наадварот.

26.8. mis- паказвае на памылковасць: skribi — пісаць, misskribo —
апіска; aŭdi — чуць, misaŭdi — недачуць; gluti — глытаць,
misgluti — удавіцца, папярхнуцца. Можа выкарыстоўвацца і як
самастойнае слова: misa — памылковы, mise — памылкова,
miso, misaĵo — памылка, прамашка.

26.9. *pra-* паказвае на аддаленасць у часе або па роднасці: *avino* —
*бабуля, praavino* — *прабабка; nepo* — *унук, pranepo* — *праўнук;
patrio* — *радзіма, prapatrio* — *прарадзіма; homo* — *чалавек,
prahomo* — *першабытны чалавек.* Можа выкарыстоўвацца і як самастойнае
слова: *praa* — *першабытны.*

26.10. re- паказвае на паўторнасць ці зваротнасць дзеяння: fari —
рабіць, refari — перарабіць; legi — чытаць, relegi — перачытаць;
veni — прыязджаць, прыходзіць, reveni — вяртацца; doni — даваць,
redoni — аддаваць. Можа выкарыстоўвацца і як самастойнае слова: ree —
зноў, reen — назад.

26.11. retro- паказвае на зваротнае дзеянне, выкарыстоўваецца звычайна
ў навуковай літаратуры: iri — ісці, reiri — пайсці зноў, retroiri —
вярнуцца; aktiva — актыўны, retroaktiva — рэтраактыўны, які мае
зваротнае дзеянне (закон і г. д.).

26.12. **pseŭdo-** — псеўда-: pseŭdoscienca — псеўданавуковы.

