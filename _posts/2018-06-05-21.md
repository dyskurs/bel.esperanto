---
title: 17. Безасабовыя дзеясловы
layout: post
---


17.1.** **У эсперанта, як і ў беларускай мове, ёсць пэўная колькасць
дзеясловаў, якія ўжываюцца самастойна, утвараючы асобныя сказы:
*Pluvas*. — *Ідзе дождж; Neĝas*. — *Ідзе снег; Najlas*. — *Ідзе град;
Tondras*. — *Грыміць гром. *Такія дзеясловы называюцца безасабовымі.

17.2. Аднак у адрозненне ад беларускай мовы ў эсперанта могуць
ужывацца і безасабовыя выразы, якія звычайна складаюцца з
дапаможнага дзеяслова *esti* ў любым часе і прыслоўя, прычым сам
дзеяслоў, калі ён стаіць у цяперашнім часе, не перакладаецца: *estas
varme *— *цёпла,* але: *estis varme* — *было цёпла, estos varme* —
*будзе цёпла.*

