---
title: 7. Вінавальны склон і яго ўжыванне
layout: post
---


7.1. У эсперанта вінавальны склон ужываецца значна часцей, чым у
беларускай мове, што прадстаўляе пэўныя цяжкасці для пачынаючых.

7.2. Вінавальны склон у эсперанта ўжываецца для паказу даты і
працягласці: *la kvinan de oktobro* — *пятага кастрычніка,
tutan nokton* — *усю ноч.*

7.3. Вінавальны склон выкарыстоўваецца і для паказу напрамку пасля
прыназоўнікаў ***en****, ****sur****, ****sub*** і некаторых
іншых:

*en ŝranko* — *у шафе* (дзе?)

*en ŝrankon* — *у шафу* (куды?)

*sur papero* — *на паперы* (дзе?)

*sur paperon* — *на паперу* (куды?)

7.4. Вінавальны склон выкарыстоўваецца для паказу кошту, меры ці вагі:
*La tablo estas unu metron larĝa kaj tri metrojn longa*. — *Стол адзін
метр у шырыню і тры метры ў даўжыню.*

7.5. Пасля некаторых дзеясловаў, якія ў эсперанта могуць быць як
пераходнымі, так і непераходнымі, могуць быць выкарыстаны як
выразы з вінавальным склонам без прыназоўніка, так і выразы з
агульным (назоўным) склонам з прыназоўнікам: *mi dankas vin* ці
*mi dankas al vi *— *дзякую вам, helpu min!* ці *helpu al mi* —
*дапамажыце мне!*

7.6. Вінавальны склон ніколі не ўжываецца пасля прыназоўнікаў ***al***
і ***ĝis****:***

*ĝis Moskvo* — *да Масквы*

*al Moskvo *— *у Маскву*

але

*en Moskvon* — *у Маскву*

7.7. Прыназоўнік, які стаіць перад назоўнікам у вінавальным склоне,
можа быць апушчаны: *La knabo iras en arbaron*. — *Хлопчык ідзе ў
лес. — La knabo iras arbaron.*

7.8. У беларускай мове ў адмоўных сказах вінавальны склон замяняецца
на родны, напрыклад: *Я бачу кнігу *(каго, што?), але: *Я не бачу
кнігі* (каго, чаго?). У эсперанта такая замена не дапускаецца.
Параўнайце: *Mi vidas libron, sed mi ne vidas kajeron*. — *Я бачу
**кнігу, **але я не бачу **сшытка.***

7.9. Калі ў сказе выкарыстаны побач два назоўнікі ў якасці прамога
дапаўнення, то ў вінавальным склоне ставіцца толькі першы з іх:
*Mi lernas la internacian lingvon Esperanto*. — *Я вывучаю міжнародную
мову эсперанта.*

7.10. Вінавальны склон ужываецца ў сказах тыпу: *«Bonan matenon!»*
(добрай раніцы!), *«Bonan nokton!» *(дабранач!), у якіх маецца на
ўвазе скарачэнне слоў «жадаю вам». Да гэтага тыпу прымыкаюць па
аналогіі і прывітальныя сказы тыпу: *«Saluton!»*
(прывітанне!), *«Bonvenon!»* (сардэчна запрашаем!) і інш.

7.11. І напаследак хочацца засцерагчы пачынаючых вывучаць міжнародную
мову эсперанта ад тых прыкрых памылак, якія робяць пачаткоўцы толькі
таму, што ў роднай мове формы назоўнага і вінавальнага склонаў для
неадушаўлёных назоўнікаў часта супадаюць: *Jen estas nova libro. Mi
vidas novan libron*. — *Вось новая кніга. Я бачу новую кнігу.* Але:
*Jen staras nova domo. Mi vidas novan domon*. — *Вось стаіць новы дом.
Я бачу* (каго, што?) *новы дом.*

