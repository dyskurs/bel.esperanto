---
title: 10. Займеннік
layout: page
---
## 10. Займеннік

|           |                       |               |
| --------- | --------------------- | ------------- |
| 1-я асоба | *mi* — *я*            | *ni* — *мы*   |
| 2-я асоба | *ci* — *ты*           | *vi* — *вы*   |
| 3-я асоба | *li* — *ён*           | *ili* — *яны* |
|           | *ŝi* — *яна*          |               |
|           | *ĝi* — *ён, яна, яно* |               |

10.2.* *Займеннік ***ci**** ***у сучаснай мове ўжываецца надзвычай
рэдка, звычайна каб падкрэсліць інтымнасць, фамільярнасць ці
знявагу. Замест яго звычайна выкарыстоўваюць займеннік ***vi:**
vi parolas* — *ты гаворыш (вы гаворыце).*

10.3. Займеннік ***ĝi*** ўжываецца для замены назоўнікаў неадушаўлёных
ці тых адушаўлёных назоўнікаў, якія не адлюстроўваюць полу асобы ці
істоты: *Infano ne ploras, ĝi dormas. — Дзіця не плача, яно спіць.
Kion faras urso vintre? Ĝi dormas*. — *Што робіць мядзведзь зімой? Ён
спіць.*

10.4.* *Пры дапамозе канчатка ***-****a*** ад асабовых займеннікаў
утвараюцца прыналежныя займеннікі: *mia* — *мой, мая, маё; miaj* —
*мае; via* — *твой, твая, тваё, ваш, ваша; viaj* — *твае, вашыя.*

10.5. Ёсць істотная розніца ва ўжыванні прыналежных займеннікаў у
эсперанта і ў беларускай мове. Параўнайце: *Mi donas al vi mian
libron*. — *Я даю вам **сваю **кнігу. Vi donas al mi vian libron*. —
*Вы даяце мне **сваю **кнігу. Ni donas al vi niajn librojn. *— *Мы
даём вам **свае **кнігі.* Але: *Li donas al mi sian libron*. — *Ён
дае мне **сваю **кнігу. Li donas al mi lian libron. *— *Ён дае мне
яго* (кагосьці іншага) *кнігу.*

10.6. Займеннік ***si*** перакладаецца на беларускую мову толькі ў
вінавальным склоне ці з прыназоўнікам: *Li vidas sin en
speguleto*. — *Ён бачыць сябе ў люстэрку. Li prenas al si mian
libron*. — *Ён бярэ сабе маю кнігу.*

10.7. Безасабовы займеннік ***oni*** выкарыстоўваецца ў тых выпадках,
калі не пазначана дзеючая асоба: *oni diras* — *гавораць, oni
skribas* — *пішуць, oni informas* — *паведамляюць, onidiroj* —
*чуткі.*

10.8.* *Займеннік ***mem*** не змяняецца ні па ліках, ні па склонах і
перакладаецца словам сам: *mi mem* — *я* *сам, ŝi mem* — *яна сама,
lin mem* — *яго самога.*

