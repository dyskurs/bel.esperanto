---
title: 13. Займеннікавыя дзеясловы
layout: post
---
## 13. Займеннікавыя дзеясловы

13.1. Беларускім зваротным дзеясловам у эсперанта часта адпавядаюць
займеннікавыя дзеясловы: *я падымаюся* — *mi** **levas min, я
галюся* — *mi razas min.*

13.2. Аднак займеннікавыя дзеясловы ўжываюцца толькі тады, калі
дзеючая асоба сама выконвае дзеянне. Калі ж дзеючая асоба ці
прадмет з’яўляюцца толькі аб’ектам дзеяння, тады ўжываюцца
дзеясловы з суфіксам ***-iĝ-****: **я прачынаюся* — *mi**
**vekiĝas, сонца падымаецца* — *la suno leviĝas.*

13.3. Для многіх жа зваротных у беларускай мове дзеясловаў мы
знаходзім у эсперанта звычайныя дзеясловы: *усміхацца* —
*rideti*, *спяшацца* — *rapidi, абурацца* — *indigni.*

13.4. Займеннікі, якія з’яўляюцца часткай займеннікавых дзеясловаў,
змяняюцца адпаведна дзеючай асобе: 

*vi lavas vin* — *ты ўмываешся*

*li lavas sin* — *ён умываецца*

але:

*li lavas lin* — *ён мые яго* (кагосьці другога)

*ŝi lavas sin* — *яна ўмываецца*

але:

*ŝi lavas ŝin* — *яна мые яе* (кагосьці другога)

*ni lavas nin* — *мы ўмываемся*

*vi lavas vin* — *вы ўмываецеся*

*ili** **lavas sin* — *яны ўмываюцца*

але:

*ili lavas ilin* — *яны мыюць іх* (кагосьці другіх)

