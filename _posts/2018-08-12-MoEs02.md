---
layout: post
title: "Вымаўленне"
author: "Адам Паўлюкавец"
---


## 2. Вымаўленне

2.1. У эсперанта 28 гукаў і 28 літар, з якіх складаецца алфавіт. Кожная
літара адпавядае толькі аднаму гуку і чытаецца аднолькава ў любым
спалучэнні літар.

2.2. Галосныя ў эсперанта вымаўляюцца як адпаведныя галосныя ў
беларускай мове пад націскам, вельмі выразна. Трэба пазбягаць
змякчэння зычных перад галосным *i.*

2.3. Гук [g] адпавядае гуку [г] у рускай мове, напрыклад, у словах
*гость, гол.* Для беларускай мовы гук гэты не характэрны, хоць і
сустракаецца ў некаторых словах *(мазгі, ганак, бразгаць).*

2.4. Гук [h] адпавядае беларускаму [г], напрыклад, у словах *госць,
годзе.*

2.5.* *Гук [l] вымаўляецца як гук сярэдні паміж беларускімі [л] і
[ль]. Для правільнага вымаўлення эсперанцкага [l] кончык языка
павінен дакранацца верхняга паднябення, крыху вышэй альвеолаў, у
той час як пры вымаўленні беларускага [л] кончык языка знаходзіцца
ля верхніх зубоў.

2.6. Гукі [d] і [t] перад [i] не змякчаюцца, а сам гук [i]
вымаўляецца больш напружана, як бы набліжаючыся да [ы].

2.7. Усе астатнія зычныя вымаўляюцца як адпаведныя ім беларускія. Аднак
трэба пазбягаць выразнага аглушэння ці азванчэння і асабліва змякчэння
зычных.

2.8. Націск у эсперанта заўсёды падае на перадапошні склад:
*Be-lo-ru-'si-o, re-vo-lu-'ci-o, ma-ni-fes-ta-'ci-o.*
